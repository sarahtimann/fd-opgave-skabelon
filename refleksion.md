# Refleksion

## Bunden forudsætning, EK

### 3. Semester, Frontend Design

I dette projekt har jeg forsøgt at løse opgaven så godt som muligt, samtidig med at jeg har haft fokus på at lære undervejs - fremfor blot at sigte efter et perfekt resultat, der ligner det udleverede design.

Jeg har arbejdet med at bruge CSS-selectors fremfor klasser og custom properties, til blandt andet font-størrelser og farver. Derudover har jeg fokuseret på at blive bedre til at importere JSON-filer og anvendt {Image} til at hente billeder til sitet på en mere effektiv måde.

Et andet vigtigt fokus har været at skabe et responsivt design ved hjælp af auto-fit, minmax og repeat. Det har været et personligt mål siden 2. semester at blive bedre til dette, så jeg kan minimere brugen af media queries og det synes jeg, er lykkedes rigtig godt i dette projekt.

Noget, jeg dog rigtig gerne ville have været bedre til, var at strukturere mine komponenter i Astro. Jeg kan se, at det ville have gjort opgaven langt nemmere, hvis jeg fra starten havde planlagt, hvordan komponenterne skulle opbygges. I stedet for blot at opdele dem efter sektioner, som jeg har gjort i dette projekt, kunne jeg have sparet meget tid ved at overveje, hvilke komponenter der gav mest mening at genbruge. Det har givet mig en vigtig forståelse for, hvor afgørende planlægning og struktur er i kodningsprocessen, og at det ikke handler om bare at komme i gang, men om at starte det rigtige sted.

Opgaven har været både udfordrende og tidskrævende, og jeg er endnu ikke helt i mål. Men det har været en spændende proces, hvor jeg har haft mulighed for at afprøve og anvende mange af de ting, vi har lært i undervisningen, i praksis. Hvis jeg skulle gøre noget anderledes, ville jeg gerne have haft mere fokus på layers og nesting - men det tager jeg med videre til næste projekt.
